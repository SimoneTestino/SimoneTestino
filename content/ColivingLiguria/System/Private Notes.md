---
draft: true
date: 2025-08-03
---
To Do:
- Camera di commerci DIRE, consegna oggi (oggi o non posso fare domande ai tipi!) (sta sera)
- Chiamare gente per [[List of Cascine]]
- Scrivere email per [[Villa Calizzano]] con domande e tutto (Domenica)
- Mandare i soldi per UvA, ricevere documento conferma
	- procedere ISP
- Guardare alternative di Case a Savona (domani)
- Contattare ISP per credito impresa come Ditta Individuale (da fare più avanti)




Buongiorno,  
  
come anticipato via WhatsApp, le sottopongo alcuni punti che per noi è necessario chiarire prima di poter formalizzare una proposta d'acquisto. Per facilità di lettura, ho numerato le domande con (i) che richiedono una risposta specifica.  
  
Questioni Contrattuali  
  
Attualmente, la questione che rappresenta il rischio maggiore per la nostra ditta è che le pratiche di conformità in corso non si concludano positivamente. Non disponendo dei dettagli sulla pratica né della documentazione essenziale, non siamo in grado di valutare autonomamente tale rischio. Una nostra valutazione non è, tuttavia, indispensabile, a patto di poterci tutelare tramite apposite clausole contrattuali. Dato che la proprietà e il suo tecnico sono fiduciosi che l'immobile risulterà conforme e che le tempistiche verranno rispettate, confidiamo non vi siano obiezioni all'inserimento di tali garanzie. Un esempio di clausola potrebbe essere il seguente:  
  

> La parte venditrice si impegna alla restituzione del doppio della caparra confirmatoria versata, pari al 5% del valore dell'immobile, qualora lo stesso non rispetti i criteri di conformità richiesti dal [Bando](https://simonetestino.pages.dev/ColivingLiguria/System/Attachments/bando.pdf). Nello specifico, nel caso in cui la perizia prodotta non possa "attestare altresì la conformità dell’immobile alle disposizioni urbanistiche ed edilizie vigenti, nonché alle disposizioni dettate a tutela del paesaggio e degli altri vincoli gravanti sull’area interessata" o qualora i proprietari non possano produrre la dichiarazione "attestante che l’immobile non abbia fruito, nei cinque anni precedenti, di un finanziamento pubblico nazionale o europeo", decadrebbe ogni obbligo da parte dell'acquirente a procedere.  
>    
> Inoltre, considerata la scadenza del primo ottobre indicata dalla proprietà, un ritardo superiore a sette giorni nella produzione e consegna della perizia e della dichiarazione sopra citate comporterebbe la decadenza di ogni obbligo da parte dell'acquirente e il diritto alla restituzione del doppio della caparra versata.

  
È importante precisare che tale clausola di regolarità dovrà estendersi a tutte le unità oggetto di vendita, includendo quindi non solo la villa ma anche il magazzino e i terreni, che dovranno essere tutti compresi nella perizia. (i) A questo proposito, la proprietà ha richieste o preferenze per formulare diversamente questa clausola?  
  
Immaginiamo che queste procedure includano anche il frazionamento dei terreni. A tale riguardo, (ii) vorremmo conferma che i 4.000 mq menzionati nell'annuncio corrispondano alla metratura in vendita post-frazionamento. Inoltre, ci è stato menzionato che la strada comunale che attraversa il terreno verrà rimossa; (iii) è possibile ricevere la documentazione relativa a tale accordo con il Comune? Per noi è cruciale sapere se l'accesso carrabile alternativo sarà garantito e se potremo recintare l'intera proprietà.  
  
Ci era stato menzionato l'esito di un'analisi software sul rischio idrogeologico della zona. (iv) Saremmo interessati a riceverlo per confrontarlo con dati simili di altre aree di Calizzano. Stiamo comunque procedendo con verifiche autonome, ma tale resoconto sarebbe un'utile integrazione alle nostre valutazioni.  
  
In una prossima visita, (v) vorremmo avere la possibilità di visionare anche i magazzini a cui non abbiamo ancora avuto accesso, per avere un quadro completo dell'immobile. (vi) Chiediamo inoltre permesso per produrre un video completo dell'immobile in modo da poterlo inviare alle altre figure tecniche associate a ColivingLiguria e per la produzione dei relativi modelli computerizzati.  
  
Un'altra nostra esigenza (vii) è la possibilità di accedere alla proprietà in modo limitato dopo la firma della proposta d'acquisto e prima del rogito. L'accesso sarebbe finalizzato esclusivamente a effettuare rilievi e misurazioni per poter portare avanti la progettazione, senza ovviamente arrecare alcun danno all'immobile. Questo punto non è essenziale ma se la proprietà non ha nulla in contrario, può essere inserito nel contratto d'acquisto.  
  
Una volta chiariti questi punti, siamo pronti a procedere con la proposta. Possiamo redigere noi una bozza o lavorare su un vostro documento. Sarà per noi essenziale, come esposto, che l'accordo includa clausole a tutela dai rischi burocratici, definite in dialogo con voi. Riteniamo che formalizzare nel contratto ogni scadenza e impegno, con le relative conseguenze in caso di inadempienza, sia la base per un rapporto trasparente e sereno per entrambe le parti.  
  
La ringraziamo per la disponibilità e restiamo in attesa di un suo cortese riscontro per poter avanzare con questo progetto a cui teniamo molto.  
  
Cordiali saluti,

MSc. [Simone Testino](https://simonetestino.pages.dev/ColivingLiguria/Poeple/Simone-Testino)

Owner and Founder of [ColivingLiguria](https://simonetestino.pages.dev/3.-ExAcademia/Personal-Finance/Coliving-Liguria/Coliving-Liguria)

+39 339 637 9372 - [simone.testino@gmail.com](mailto:simone.testino@gmail.com)