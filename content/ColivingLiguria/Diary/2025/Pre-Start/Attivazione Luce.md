---
date: 2025-08-24
draft: false
---
Dopo un'attenta analisi del mercato libero dell'energia in Italia, abbiamo deciso di affidare la fornitura elettrica per i nostri immobili a **Octopus Energy**. Questa scelta è stata ponderata e si basa su diversi fattori chiave che hanno reso questo fornitore la soluzione ideale per le nostre esigenze.

In primo luogo, un confronto diretto delle tariffe ha evidenziato come i prezzi di Octopus fossero **particolarmente competitivi e inferiori rispetto a molti altri operatori** sul mercato. Oltre al vantaggio economico, siamo stati positivamente colpiti dalla reputazione e dalle recensioni generali trovate online. Il feedback degli utenti è in larga parte eccellente, lodando in particolare la trasparenza e la qualità del servizio clienti, un aspetto per noi fondamentale.

Un contributo significativo alla nostra decisione è arrivato seguendo le analisi di esperti del settore. Potete trovare il video a questo link: [La Fine del Mercato Tutelato, come scegliere il NUOVO GESTORE LUCE!](https://youtu.be/VMqnNHkFeWI?si=dEPwJ4DA0aHDU3sx).

Infine, abbiamo optato per una combinazione di tariffe che si adatta alla nostra filosofia di gestione. Abbiamo scelto sia la **tariffa multioraria**, che distingue i consumi in diverse fasce orarie (F1, F2, F3) con prezzi differenti, sia la **tariffa a prezzo variabile (o indicizzato)**. Abbiamo ritenuto che il sovrapprezzo richiesto per bloccare una tariffa fissa non fosse giustificato. Preferiamo assumerci un rischio maggiore legato alle fluttuazioni del mercato, con l'obiettivo di ottenere una spesa complessivamente inferiore nel lungo periodo.

Per poter procedere con l'attivazione, è stato necessario recuperare i codici POD dei contatori, dato che non erano disponibili vecchie bollette. Abbiamo seguito la procedura indicata sul sito di E-Distribuzione, compilando e inviando il modulo apposito in qualità di **comodatari**. È importante sottolineare che, sebbene al momento della richiesta il nostro accordo fosse solo verbale (formula prevista e valida dal codice civile), questo è stato sufficiente per attestare il nostro diritto. Non è stato quindi necessario l'intervento del proprietario per recuperare i codici. Ho seguito perciò le istruzioni come sul sito di [e-distribuzione](https://www.e-distribuzione.it/supporto/open-meter-faq.html).

Purtroppo ho scoperto adesso che octupus non si occupa di subetri quindi devo trovare un altro subentro per fare in modo. Ho pagato quindi tramite enel 35 euro per ciascuno dei due contatori per poter attivare l'energia elettrica e ho fatto il tutto tramite il consuleten concetto di Facile.it tramite una chiamta questo il 25 agosto nel pomeriggio, si spera che l'attivazione possa avvenire a bree e poi che io possa direttamente appena fatta l'attivazione optare per il subentro con octopus energy che non ha costo di attivazione (uan votla gia attivati i contatori)

---
_Se non fosse già ovvio dalla nostra minuscola dimensione mediatica, questo non è un annuncio pagato ma solo un feedback onesto sulla nostra esperienza._