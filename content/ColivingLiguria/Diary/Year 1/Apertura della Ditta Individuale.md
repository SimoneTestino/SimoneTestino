---
date: 2025-07-30
draft: true
---
Ragionando in breve riguardo alle differenze tra le varie imprese che posso andare a costituire, sono arrivato alla conclusione che la scelta migliore sia **aprire** una ditta individuale con partita IVA a regime forfettario. Per fare ciò mi informo leggendo, tra le varie fonti, anche [Confcommercio](https://www.confcommercio.it/-/ditta-individuale#domanda1) e riporto qua i vari passaggi, le specifiche ed i ragionamenti attuati.

Viene **richiesto** in primo luogo di specificare una **ragione sociale** della ditta, ossia il nome, che potrà essere direttamente il mio, Simone Testino. Potrebbe alternativamente essere ColivingLiguria o Luna per i relativi progetti, ma trovo sia meglio, essendo la ditta personale, che abbia direttamente il mio nome. Devo poi andare a selezionare se sono imprenditore commerciale o piccolo imprenditore; per chiarire mi informo su [Camera di Commercio](https://www.to.camcom.it/13-i-tre-tipi-di-imprenditore-il-codice-civile). Si riporta che il piccolo imprenditore:

> si caratterizza per le limitate dimensioni dell’impresa, dove comunque il lavoro del titolare e dei familiari deve essere prevalente sia sul lavoro dei terzi che sul capitale investito nell’azienda.
> 
> La conseguenza più importante che deriva da questo status giuridico è che generalmente, a differenza dell’imprenditore commerciale, Il piccolo imprenditore non può fallire.

Riguardo al fallimento, la questione viene chiarita in termini più precisi nell' [Art. 2 Codice della Crisi d'Impresa e dell'Insolvenza](https://www.brocardi.it/codice-crisi-impresa/parte-prima/titolo-i/capo-i/art2.html), quindi la classificazione di piccolo imprenditore non sembra avere, **di fatto**, legami con il fallimento, ma si tratta di una mera **correlazione**. Dato il [C. C. Art. 2083](https://www.gazzettaufficiale.it/atto/serie_generale/caricaArticolo?art.versione=1&art.idGruppo=262&art.flagTipoArticolo=2&art.codiceRedazionale=042U0262&art.idArticolo=2083&art.idSottoArticolo=1&art.idSottoArticolo1=10&art.dataPubblicazioneGazzetta=1942-04-04&art.progressivo=0), concludiamo di poter rientrare nella categoria dei piccoli imprenditori.

Procederemo poi con l'invio della Comunicazione Unica in autonomia ed utilizzando i software elencati. E disponiamo già di PEC e firma digitale.

Inoltre notiamo che ci viene richiesto di compilare [[133_Creazione_DSAN_Aspirante_DEF.pdf]].