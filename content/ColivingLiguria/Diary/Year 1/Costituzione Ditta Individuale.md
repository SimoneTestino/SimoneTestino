---
date: 2025-10-08
draft: false
---
In questa pagina sono raccolti i passaggi, le problematiche e le soluzioni adottate per la costituzione di una ditta individuale con Partita IVA a regime forfettario.

## Stato Attuale e Prossimi Passi

Recentemente, sono emersi diversi problemi con il portale Telemaco, che continua a escludere le informazioni inserite tramite il portale DIRE. Sono in contatto costante con il [SARI di Genova](https://supportospecialisticori.infocamere.it/sariWeb/ge) per risolvere la situazione.

La pratica inviata venerdì 3 ottobre è stata respinta con il seguente errore (richiesta IFCSD-12007181, comunicato da Silvia D.F.):

> L'ATTRIBUZIONE/VARIAZIONE E' ANDATA IN ERRORE PER I SEGUENTI MOTIVI: CODICE ALTRA ATTIVITA' INSERITO COME ATTIVITA' PRINCIPALE 55900

La soluzione che stiamo valutando con il SARI è la seguente:
1.  Ottenere la Partita IVA separatamente tramite l'Agenzia delle Entrate.
2.  Successivamente, presentare la domanda di costituzione d'impresa senza dichiarare l'inizio di attività.
3.  Dichiarare l'inizio di attività in un secondo momento.

Una volta ottenuti, i dati di Partita IVA, REA e il codice fiscale della ditta dovranno essere comunicati a FILSE per il [[Bando Pubblico Fesr 2021-2027. OS 1.3]], come confermato telefonicamente l'8 ottobre.

Inoltre, tentando di compilare la modulistica direttamente dal sito dell'Agenzia delle Entrate, il portale DIRE reindirizza a una pagina per scaricare un software obsoleto (aggiornato al 2010) e incompatibile con sistemi Mac moderni. Cercando il modello **AA9/10**, ho trovato il [PDF compilabile](https://www.agenziaentrate.gov.it/portale/documents/20143/203699/Modello+AA9_10_AA9-10+modello_b.pdf/edcbac54-89f8-3230-9d10-2127c9086edf?t=1553613199586) sul sito dell' [Agenzia delle Entrate](https://www.agenziaentrate.gov.it/portale/archivio/archivioschedeadempimento/schede-adempimento-2011/richiedere-2011/aa9_10-apertura-variazione-chiusura-pf/modello-pi-pf). La procedura alternativa sarà quindi compilare questo PDF, firmarlo digitalmente con il software FirmaOK e allegarlo alla Comunicazione Unica tramite il portale DIRE.

---

## Dettagli Costituzione Ditta

### Ragione Sociale e Classificazione

La scelta è ricaduta sull'apertura di una **ditta individuale** con Partita IVA a regime forfettario.
*   **Ragione Sociale**: Simone Testino.
*   **Classificazione**: Piccolo imprenditore.

La classificazione come piccolo imprenditore, secondo l'[Art. 2083 del Codice Civile](https://www.gazzettaufficiale.it/atto/serie_generale/caricaArticolo?art.versione=1&art.idGruppo=262&art.flagTipoArticolo=2&art.codiceRedazionale=042U0262&art.idArticolo=2083&art.idSottoArticolo=1&art.idSottoArticolo1=10&art.dataPubblicazioneGazzetta=1942-04-04&art.progressivo=0), è motivata dalle dimensioni limitate dell'impresa, dove il lavoro del titolare è prevalente. Questa classificazione, a differenza dell'imprenditore commerciale, implica generalmente la non assoggettabilità al fallimento, anche se i termini precisi sono chiariti nell'[Art. 2 del Codice della Crisi d'Impresa e dell'Insolvenza](https://www.brocardi.it/codice-crisi-impresa/parte-prima/titolo-i/capo-i/art2.html).

### Sede della Ditta

*   **Sede Legale**: Coinciderà con il mio indirizzo di residenza.
*   **Sede Operativa**: Verrà specificata in un secondo momento e corrisponderà con la villa che sarà acquistata dopo la concessione dei fondi.

### Note da Inserire nella Modulistica

Per garantire la conformità al bando, sono state inserite le seguenti note nelle pratiche.

**Prima nota per la Comunicazione Unica via DiRe:**
> L'ATTIVITA' DICHIARATA CON INIZIO NELLA GIORNATA DI OGGI A GENOVA E' DI NATURA PURAMENTE AMMINISTRATIVA E PROGETTUALE. LE DUE ATTIVITA' SEGNALATE SARANNO INTRAPRESE NELLA LORO COMPONENTE MANUALE E COMMERCIALE IN DIVERSA SEDE IN PROVINCIA DI SAVONA, QUESTO SARA' COMUNICATO AGLI UFFICI RESPONSABILI TEMPESTIVAMENTE AL MOMENTO DELL'ACQUISTO DEL SUDDETTO IMMOBILE. L'INIZIO DI ATTIVITA' DICHIARATO E' PERCIO' FATTUALE NELLA SUA NECESSARIA COMPONENTE AMMINISTRATIVA E PROGETTUALE; la comunicazione di inizio attività è quindi NECESSARIa AFFINCHE' possano ESSERE INSERITI I DUE CODICI ATECO, i quali DEVONO ESSERE PRESENTI nella documentazione della ditta AFFINCHE' LA questa POSSA RICEVERE I FONDI DEL BANDO 310 - FESR 2021-2027. OS 1.3 - AZIONE 1.3.3
>
> PER CONFORMITA' AL MEDESIMO, SI PRENDA NOTA DI QUANTO RIMARCATO DI FIANCO AI CODICI ATECO 2025 INSERITI IN DOMANDA, QUESTI, PER NORMATIVA DEL BANDO, DEVONO NECESSARIAMENTE CORRISPONDERE AI CODICI ATECO 2007 AGGIORNAMENTO 2022: 55.90.20 E 27.40.09.
>
> IN CASO DI DUBBI O ERRORI DA PARTE MIA, RIMANGO REPERIBILE AD OGNI ORA A 339 637 9372 E VIA EMAIL A SIMONE.TESTINO@GMAIL.COM E PEC SIMONE.TESTIno@LEGALMAIL.IT

**Seconda nota per la descrizione dell'attività:**
> SERVIZI DI ALLOGGIO E PENSIONATI PER STUDENTI E LAVORATORI PER PERIODI INFERIORI ALL'ANNO CON SERVIZI ACCESSORI DI TIPO ALBERGHIERO COME DA CLASSIFICAZIONE ATECO 2007 AGGIORNAMENTO 2022 CON CODICE 55.90.20. QUESTA NOTA E' NECESSARIA PER L'AMMISSIBILITA' AD UN BANDO PUBBLICO, PER CHIARIMENTI CONTATTARE 339 637 9372.

---

## Questione Codici ATECO

La corretta attribuzione dei codici ATECO è fondamentale. I codici richiesti dal bando sono **55.90.20** e **27.40.09** della classificazione [ATECO 2007 (aggiornamento 2022)](https://www.istat.it/classificazione/classificazione-delle-attivita-economiche-ateco-2007-aggiornamento-2022/).

Tuttavia, dal 1° aprile 2025 non è più possibile iscrivere nuove imprese con i codici ATECO 2007, rendendo necessario l'uso della nuova classificazione. Questo ha generato delle complicazioni, come dettagliato nell'email inviata alla Dott.ssa Lavezzo.

### Email inviata riguardo ai Codici ATECO

>Gentile Dott.ssa Lavezzo,
>
>Sono attualmente nel processo di costituire una Ditta Individuale a mio nome con Partita IVA a Regime forfettario e registrarla al Registro delle Imprese tramite il DIRE (https://dire.registroimprese.it) come piccolo imprenditore. Nel compilare la pratica ho notato che non fosse più possibile dal primo aprile 2025 inserire codici ATECO facenti parte alla classificazione 2007. Ho quindi chiamato il servizio di assistenza pubblica del Comune di Genova (https://supportospecialisticori.infocamere.it/sariWeb/ge, ho fatto riferimento a questo dato che la sede legale della ditta sarà in un primo momento coincidente con la mia residenza per poi essere spostata nella base operativa, ossia l'immobile che verrà finanziato). Il servizio di assistenza mi ha garantito che non ci sia più modo, né telematicamente né per altre vie, di iscrivere una nuova ditta al registro delle imprese usando i codici ATECO 2007 ma che dal primo aprile di quest'anno sia necessario unicamente far riferimento alla classificazione vigente.
>
>Pensando preventivamente a quali possano essere le soluzioni ho notato che la tabella di conversione dei codici ATECO 2007 - 2025 possano essere aiuto (si vedano gli allegati in https://www.istat.it/notizia/la-tabella-di-corrispondenza-tra-le-classificazioni-ateco-2025-e-ateco-2022/). Ricordo in particolare come avesse evidenziato l'importanza di motivare il fatto che ColivingLiguria non sia un'attività di locazione e che questo sia rilevante anche per la classificazione ATECO. Infatti nella tabella di conversione notiamo che anche il codice 2007 68.20.01, assieme ai codici 2007 55.90.20 (selezionato al momento della domanda) e 55.90.10 sono confluiti nel codice 2025 55.90.00, nel quale ricadrebbe quindi l'attività, ed il codice 2007 68.20.01 non sarebbe conforme al bando. Questa difficoltà però, per ColivingLiguria, potrebbe essere risolta sfruttando la possibilità di inserire una descrizione di fianco al codice ATECO, cosa che è resa possibile per specificare meglio lo scopo dell'attività. A questo modo la descrizione renderebbe chiaro che, se l'attività venisse formalmente esaminata secondo la classificazione ATECO 2007, questa ricadrebbe nel codice 55.90.20, come indicato nella domanda. Questo permetterebbe quindi di rientrare nella classificazione ATECO 2025 con il codice 55.90.00 ma pur mostrando che il codice, se riportato alla classificazione precedente, non sarebbe da ricondurre a 68.20.01 e rientrerebbe quindi nello scopo del bando.
>
>Per quanto riguarda Luna invece il problema risulta meno sostanziale dato che la nuova classificazione ha visto il codice 2007 27.40.09 dividersi in più codici 2025: 27.40.02 e 27.40.09. Se la soluzione proposta sopra per ColivingLiguria venisse ritenuta accettabile allora mantenere semplicemente il codice ATECO 2025 27.40.09 per Luna non dovrebbe costituire un problema.
>
>In conclusione, seguendo quindi questa proposta inserirei per ColivingLiguria il codice ATECO 2025 55.90.00 con una descrizione che esclude la possibile associazione dell'attività con quanto precedentemente rientrante nel codice 2007 68.20.01 e per Luna selezionerei il codice ATECO 2025 27.40.09 senza nessuna ulteriore specifica.
>
>Questa che ho proposto è una potenziale soluzione, rimango ignorante dei dettagli e delle specifiche più interne al funzionamento del bando e l'amministrazione delle risorse quindi chiedo chiarimenti su come procedere.