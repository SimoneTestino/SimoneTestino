---
title: Insegnamento di Logica, Matematica e Fisica
date: 2025-09-04
---
In questa pagina presento il mio percorso, un intreccio tra la passione per la **logica matematica** e la **filosofia** e l'esperienza pratica nella **didattica** e nello sviluppo di **[[ColivingLiguria (IT)|progetti imprenditoriali]]**.
### Formazione Accademica
Il mio percorso di studi è profondamente radicato nelle scienze esatte e nel pensiero critico. Ho completato un percorso accelerato conseguendo una **[[B.Sc. Mathematics (LMU)|Laurea Triennale in Matematica]]** e una **[[B.A. Philosophy (LMU)|Laurea Triennale in Filosofia]]** presso la Ludwig Maximilian Università di Monaco (Ottobre 2022 - Agosto 2024), si tratta di due lauree triennali distinte conseguite in due anni, per più informazioni vedi [[Bachelors' Outline|qui]]. Successivamente, ho proseguito la mia specializzazione con un **[[M.Sc. Logic (UvA)|Master in Logica]]** presso l'Università di Amsterdam per il quale sto attualmente lavorando alla tesi. In questi e nei prossimi mesi lavoro inoltre ad un progetto imprenditoriale, [[ColivingLiguria (IT)|ColivingLiguria]], che ha ricevuto [[Bando Pubblico Fesr 2021-2027. OS 1.3|fondi]] da parte dell'Unione Europea.

Ho messo a disposizione due versioni del mio curriculum per offrire una visione completa e mirata del mio profilo:
* **[[Curriculum Vitae.pdf|Curriculum Accademico]]**: Questo documento è pensato per un pubblico già inserito nel settore della logica matematica e della ricerca. Dettaglia i corsi più rilevanti, le aree di specializzazione e il mio percorso accademico in modo approfondito.
* **[[Curriculum_Vitae_Professional.pdf|Curriculum Professionale]]**: Una sintesi più orientata al mondo del lavoro, che mette in luce competenze trasversali, progetti e attitudini professionali.
### Esperienza nella Didattica
La mia passione per l'insegnamento si è concretizzata nella collaborazione con **[[Futura]]**, dove ho ricoperto diversi ruoli a partire da Giugno 2024. La mia esperienza di insegnamento si è sviluppata quasi esclusivamente in contesti online, permettendomi di affinare tecniche di didattica a distanza efficaci e coinvolgenti.
* **Docente per Concorsi Pubblici (Settembre 2024 - Oggi)**: Insegno Matematica, Logica e Fisica per la divisione **[[Futura Military|ADT di Futura]]** che prepara candidati ai concorsi per Forze Armate, Polizia, Carabinieri e Vigili del Fuoco.
* **Docente per Test di Ammissione Universitari**: Ho tenuto un **[[Corso per Professioni Sanitarie]]** intensivo per la preparazione ai test di accesso all'università. È stato un percorso di due settimane (4 ore al giorno) in cui ho insegnato la parte di teoria ed esercizi di Logica, Matematica e Fisica, producendo in autonomia tutto il materiale necessario per una classe online.
* **Sviluppo di Materiale Didattico (Marzo 2025)**: Ho realizzato due manuali completi per la preparazione alla prova orale di matematica per i concorsi di Aeronautica ed Esercito. Un lavoro che ha prodotto oltre 230 pagine di contenuto in circa 8 giorni. Per maggiori dettagli, vedi [[Futura Math Didactic Document|Documentazione Didattica di Matematica per Futura]].
* **Tutoraggio (Giugno 2024 - Settembre 2024)**: Per alcuni mesi ho svolto il ruolo di [[Futura Tutor|Tutor]] in matematica e tedesco. Ho scelto di interrompere questa specifica attività a causa della retribuzione di 15€/ora, non competitiva rispetto agli altri miei impegni, per concentrarmi sulle docenze a più alto valore aggiunto.
### Proposta Innovativa: Video Didattici Animati con Manim
Durante lo sviluppo dei [[Futura Abstract and Spacial Logic Quizzes|Quiz di Logica Astratta e Spaziale]], ho scoperto la potenza e l'accessibilità di **[Manim](https://www.manim.community)**, una libreria di animazione in Python usata per creare spiegazioni matematiche intuitive e di alta qualità, resa celebre dal canale YouTube *[3Blue1Brown](https://www.youtube.com/c/3blue1brown)*.

Questa esperienza mi ha portato a sviluppare una proposta per innovare il materiale didattico di Futura: la **creazione di video-lezioni animate** per rendere concetti complessi, soprattutto in matematica, visivamente accattivanti e più semplici da comprendere.
### Competenze Linguistiche
Sono madrelingua italiano e ho raggiunto un livello di padronanza C1 sia in inglese che in tedesco, come attestato dalle seguenti certificazioni:
* **Inglese**: [[CAE English Certificate (C1).pdf|Certificato CAE (C1)]]
* **Tedesco**: [[TestDaf German Certificate (C1).pdf|Certificato TestDaf (C1)]]

Delle lauree sopra menzionate, ho conseguito le triennali completamente in lingua tedesca e la magistrale in lingua inglese.
#### Condizioni Economiche
Per garantire la massima trasparenza, specifico le mie condizioni economiche. Considerata la mia attuale mole di lavoro (studio per la magistrale, progetti imprenditoriali e lavoro per Futura) e il livello di specializzazione, la mia tariffa minima è di **35 € netti all'ora**. Questa cifra non copre solo il tempo della lezione frontale, ma include anche il fondamentale lavoro di **preparazione del materiale didattico personalizzato**. Valuterò con interesse solo proposte lavorative che rispettino queste condizioni.
### Contatti
* **Email**: simone.testino@gmail.com
* **Telefono**: +39 339 637 9372
* **Instagram**: [@simone.testino](https://www.instagram.com/simone.testino/)