---
date:
draft: true
---
I piedi poggiano sulla ghiaia fredda e dura. Al soffiare d’una brezza tagliente ondeggiano i peli delle gambe nude. La pelle del torace, che lo ricopre costola per costola, si inispidisce, ogni poro si stringe brandendo fuori i pochi e corti peli che la difendono. Dalle braccia sottili lungo i fianchi pendono le mani. Dal volto smunto parte lo sguardo, piombato a picco in quel piccolo specchio d’acqua, né largo né lungo più di quattro metri. L’acqua scorre lenta: dopo essere scivolata giù tra qualche roccia levigata, sosta nella pozza, per poi andarsene per un torrente con la stessa disinvoltura con cui era arrivata.

Un passo, e col piede infrange l’acqua vitrea. La pianta sprofonda un poco nella ghiaia che la accoglie,  mentre l’onda di soppiatto va a comunicare i suoi movimenti ad ogni argine dello stagno. Allora un altro passo, e l’acqua ha sommerso il polpaccio, il muscolo resta languido ma una contrazione, injettata dall’acqua cristallina, lo stringe fino allo stinco. Alza il primo piede, la rena glielo concede a patto che presto si posi ancora, e così fa, qualche spanna più in là. L’acqua ha ormai le sue gambe, le ginocchia sono sommerse, lei vieta ogni movimento a cui non abbia acconsentito. Fa gli ultimi due passi di seguito, a domandarle che faccia cessare il suo tremore, il quale dilaga ovunque tramite le onde che tengono informati gl’argini. Racchiusasi l’acqua attorno alle anche, le viscere cercano rifugio dietro le costole. Nelle gambe, come i tronchi prossimi a spezzarsi per il gelare della loro linfa, le ossa si sentono cedere. Con un movimento lento siede sulla fanghiglia che alza una coltre di fumo; le viscere si rassegnano, espira.

Osserva il silenzioso tonfo di quella nube che ha sollevato nel movimento. La folla dei finissimi grani di sabbia si è trovata infranta l’eterna quiete da quel brusco movimento; ora, alzati, l’avvolgono, portati dall’acqua, s’agitano per le tumultuose correnti. Per far tacere lo sgomento strizza gli occhi. Le braccia che fin ad ora non avevano abbandonato i fianchi, galleggiano leggermente fino a raggiungere quasi l’altezza delle spalle, appena sommerse. Oscurata la vista, pone l’attenzione al suo battito, sente la vita pulsare per le vene, fino alle estremità; ogni istante si fa più lungo, finché uno, iniziando, si scorda di terminare. Gli occhi restano socchiusi, senza più sforzo, sommerso.

Suicida al freddo:

  

Prima stasi

- Corpo dell’uomo

- dai piedi, il corpo che rifiuta, fino allo
- sguardo, perso
- volto?

- In consonanza la brezza e il lento scorrere dell’acqua

  

Movimento

- I passi, si ribadisce il soffocato rifiuto del corpo
- la morsa/accoglimento dell’acqua,
- i movimento, la risposta dello stagno, le onde
- l’acqua alle viscere, le ossa delle gambe, le vene
- i coglioni, senza riferimento al passato, gelati
- il movimento di sedersi nello stagno

  

Seconda stasi

- gli occhi strizzati
- il tremare delle articolazioni
- la pelle d’oca, ancora ostile alla natura come spine (l’uomo nudo, Lucrezio)
- la pressione alle ossa,
- nelle vene il palpitare del battito

  

Terza stasi

- proprio a sentire il battito con piu cura
- cessa il tremolio (lo dico in breve, nessun focus su ciò che non è)
- cessa lo sforzo agli occhi
- la pressione alle ossa non si percepisce piu
- similitudine vene-corrente

  

Termine? Possibilità:

- interrompersi a meta della descrizione, si finisce senza coscienza di aver finito
- finale ricongiungimento con la natura, passando ad una breve descrizione della scena senza piu focus sull’uomo

  

  

//

II stasi

Nube (che lui vede),

Battito, ragiona

gli occhi, li chiude a fatica, sente il battito

Lo ascolta sentendo magari la musica trai battiti,

come la musica rallenta:

relax, battito diminuisce con Chopin,

sintonia con le onde del lago.

  

  

Un movimento lento basta ad agitare la fanghiglia su cui posa, e si siede, le viscere si rassegnano, espira.

  

La musica non deve essere di Chopin, quella non è davvero un’atmosfera da Chopin.

Inoltre, son da fare due versioni del racconto, uno con metautore e l’altra no, la musica sarà presente solo in quella con il metautore, altrimenti non ha ragion d’essere. L’altra storia che si puo raccontare è la gara delle bollicine, magari con un Mozart sotto. Importante è che tutte le storie siano connesse una all’altra, magari trovandosi, oltre che nello stesso posto, anche nello stesso momento, donando un bel senso di relativismo (per le prospettive antitetiche delle diverse storie, corrispondenti alla loro musica) all’opera. In breve, in comune saranno l’autore ed il suo tono sarcastico a fine storia, il luogo ed il tempo, con relativi nessi, ed il fatto che si accosti una musica, ascoltata dall’autore, ad ogni storia.