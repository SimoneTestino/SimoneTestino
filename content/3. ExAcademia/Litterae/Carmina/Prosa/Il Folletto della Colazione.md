---
draft: true
date: 2025-09-30
---
"_Se solo potessi essere vivere in un cassetto della sua cucina e prepararle la colazione ogni mattina_"

È l'alba e dalla serratura passa un timido raggio di luce, lui spalanca gli occhi e su, in un balzo fa per alzarsi; _tonc_, e prende una capocciata contro il cassetto sopra. Un po' rimbambito, si stropiccia il grugno, l'emozione di una nuova colazione non è passata, ciondola un po' e con una spallata spalanca il cassetto. Una zampa su un pomello, l'altra su una rientranza ed in un paio di passi è sul piano cucina.

Afferrata la moka, con due zampe tiene solido il fondo e con le altre due ne svita la cima; con un cucchiaino, come fosse una pala, riempe poco a poco il filtro di caffe, gira il braccio del lavandino per riempire l'acqua. Riavvita il tutto e con due zampe sulla maniglia e due piantate sul piano della cucina, trascina mano a mano la moka fino a portarla sul fuoco. Un balzo sul pomello, da mezzo giro di anca e la fiamma divampa.

Una rincorsa ed un balzo e si attacca alla maniglia del frigo aprendolo, si lascia scivolare sul fondo, socchiude gli occhi per il vento gelido che esce, afferra mezzo litro di latte e lancia il cartone sul piano cottura, apre il tappo come fosse lo sportello di un sottomarino, versa del latte nel pentolino, e via, anche questo pronto. 

In due salti ancora pulisce il tavolo, porta il piatto tenendo trai denti il cucchiaio mentre saltella da un lato all'altro. Una buona slerfa di focaccia, un barattolone di yogurt più grosso di se, ed il pacco di biscotti. Tutto è pronto sul tavolo, la moka ed il latte hanno già il fuoco spento e sono pronti. 

Sente la svegli suonare dall'altra stanza, pavido ed emozionato allora si ritira nel suo cassetto. Sente lei aprire la porta di camera e scalza passo dopo passo avvicinarsi verso la cucina. Non sta più nella pelle, muto, con il cuore a mille in quel cassetto angusto tiene un occhio attaccato alla serratura. E d'un tratto la vede entrare nella cucina, i capelli smossi, gli occhi ancora socchiusi. Intrepido la vede prendersi latte e moka, versarli nella tazza ed iniziare a ritmi rallentati la colazione, peluccando qua e là quel che vede sul tavolo. 

Finita la colazione, lei esce dalla cucina celere per andare a prepararsi e lui, con il cuore ancora in gola tira un sospiro, soddisfatto si corica nell'attesa della prossima colazione. 